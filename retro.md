# Retrospektiivitekniikat

Glad, Sad, Mad retrospektiivitekniikassa tiimin jäsenet tuovat esille sprintissä ilmenneet ongelmat, muutokset sekä huomiot esimerkiksi post-it kortille. Sprintissä ilmenneet huomiot voivat olla hyviä tai huonoja ja voivat myös ulottua tiimin ulkopuolisiin asioihin. Jokaiselle kortille merkitään myös huomioon liittyvä tunne: iloinen (Glad) :simple_smile:, surullinen (Sad) :worried: tai vihainen (Mad) :rage:.

Lyhyesti jokainen kortti käydään läpi, jotta jokainen tiimin jäsen ymmärtää sen. Seuraavaksi kortit lajitellaan tunteiden Glad, Sad ja Mad mukaisesti omiin ryhmiinsä sekä samanlaiset kortit yhdistetään toisiinsa.

Ryhmittelyn jälkeen tiimin jäsenet äänestävät mistä kortista haluavat keskustella eniten. Korteista keskustellaan aloittaen eniten ääniä saaneesta kortista, kunnes kaikki äänestetyt kortit on käyty läpi tai aika loppuu, jota retrospektiivissä on enintään 60 min. Korttien keskustelujen aikana jäsenet voivat olla samaa tai eri mieltä kortin aiheesta, kunhan keskustelu keskittyy toimenpiteisiin, jotka voidaan suorittaa seuraavassa sprintissä.